<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>www.wcb688.com</title>
</head>
<body>
<div>
    送方外上人之常州依萧使君》
    宰臣思得度，鸥鸟恋为群。远客回飞锡，空山卧白云。
    夕阳孤艇去，秋水两溪分。归共临川史，同翻贝叶文。
    <br><br>
    《和乐天春词》
新妆面面下朱楼，深锁春光一院愁。
行到中庭数花朵，蜻蜓飞上玉搔头。
<br><br>
《月下独酌其二》
天若不爱酒，酒星不在天。
地若不爱酒，地应无酒泉。
天地既爱酒，爱酒不愧天。
已闻清比圣，复道浊如贤。
贤圣既已饮，何必求神仙。
三杯通大道，一斗合自然。
但得酒中趣，勿为醒者传
<br><br>
《月下独酌其一》
花间一壶酒，独酌无相亲。
举杯邀明月，对影成三人。
月既不解饮，影徒随我身。
暂伴月将影，行乐须及春。
我歌月徘徊，我舞影零乱。
醒时同交欢，醉后各分散。
永结无情游，相期邈云汉。
<br><br>
《子夜四时歌:秋歌》
长安一片月，万户捣衣声。
秋风吹不尽，总是玉关情。
何日平胡虏，良人罢远征。
<br><br>
《子夜四时歌：春歌》
秦地罗敷女，采桑绿水边。
素手青条上，红妆白日鲜。
蚕饥妾欲去，五马莫留连。
<br><br>

[唐]
李白
《月下独酌其三》
三月咸阳城。
千花昼如锦。
谁能春独愁。
对此径须饮。
穷通与修短。
造化夙所禀。
一樽齐死生。
万事固难审。
醉後失天地。
兀然就孤枕。
不知有吾身。
此乐最为甚。


</div>


    <a href="https://wcb688.com/">返回主页</a>
</body>
</html>
